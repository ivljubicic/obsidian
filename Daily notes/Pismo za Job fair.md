202205031725
Tags: 
# Pismo za Job fair
Koja je bila vaša osobna motivacija da dođete na Job fair? Je li to potraga za poslom, upoznavanje određene firme ili nešto sasvim drugo?

Moja glavna motivacija bila je da vidim kako se stvari koje učim na faksu koriste u praksi. Kasnije sam saznao da se te dvije stvari ne poklapaju. U to vrijeme sam formirao ideju kojim područjima bih se želio baviti i vidio sam ovo kao priliku da odlučim između tih opcija. Originalno se nisam planirao zaposliti preko Job Fair-a. Nisam mislio da se uopće mogu zaposliti budući da sa završio tek drugu godinu, ali igleda da sam se varao.

Kako je izgledalo vaše iskustvo na Job fairu? Kako vam je on sve pomogao?

Job Fair mi je pomogao da razlučim što mi je zapravo interesantno u primjeni od onoga što ipak nije za mene. 

Što vas je najviše dojmilo na Job fairu? Što bi istaknuli kao vama osobno najvažnije u cijelom tom iskustvu? 

Na mene su najveći dojam ostavile radionice. Preko njih sam uvidio da su ljudi koji rade tamo ipak samo normalni ljudi poput mene, a ne neki informatički geniji. Prijavio sam se na sve moguće radionice koje su me zanimale i time sam dobio priliku da upoznam ljude koji se bave onime čime bih se želio baviti u svojoj budućnosti. Također, lijep dojam su na mene ostavile sve besplatne stvari koje su firme podijelile sudionicima radionica, koje dan danas imaju neku svrhu. Upravo punim mobitel preko powerbanka koji smo dobili na nekoj od radionica!

Na koje ste radionice išli i kako su vam one pomogle? 

Sudjelovao sam na radionici koji je održao Very Big Things gdje smo se bavili programiranjem u Elixiru i ona mi je pomogla da shvatim da tradicionalan programerski posao ipak nije za mene. Najviše mi je pomogla radionica koju je održao ReversingLabs gdje sam se kasnije i zaposlio. Na njoj smo analizirali kako izgleda phishing mail i kako implementirati YARA pravila koja će prepoznati takve maliciozne pošiljke.

Što bi savjetovali onima koji tek sada idu na Job fair? 

Prijavite se na sve radionice koje vas barem malo zanimaju. One su super prilika da zapravo naučite o nekoj primjeni programerskog posla. Preko njih ćete dobiti mali dojam kako je te stvari raditi u stvarnom poslu.
Istražite koje vas firme interesiraju pa malo *zaguglajte* o njima. Samo nemojte doći do štanda firme i pitati ih: "A čime se vi bavite?". Firme itekako primjećuju i pamte kada se netko zainteresirao za njihovu firmu i to vam može kasnije puno značiti. Čak možete i poslati svoj CV na pregled kod ljudi iz Centra Karijera, više informacija na https://karijere.fer.hr/studenti/pregled-zivotopisa/ 

Što mogu očekivati i kako da pristupe samom sajmu?

Sjedite sa samim sobom i postavite si to krucijalno pitanje što je ono što vas zapravo interesira, a što je to što samo zvuči cool, a ne možete si zamisliti da neki dio svog života odvojite na to. Istražite o firmama, javite prijateljima da Job Fair postoji i da ima hrpa firma od kojih bi ih sigurno mogla barem jedna zainteresirati.

---
# References